132 ,

Phoebus ah excelso, quantum patet, aspicit aequor:
Actaeum populi Leucadiumque uocant.

Leucadio autem Apollini erant obligati illi tantum qui eius
beneficio illaesi ex saltu euaserant, neque aliud quiequam
nisi prosperum saltus euentum poterat precari Sappho 1). Mi-
nime enim est cogitandum eam ab hoc deo petiisse ut Phaon
ex Sicilia rediret et amori ipsius responderet: hoc poterat effi-

cere non Apollo, sed Venus. Quod ipsa poetria indicat us.
57 sq.:
Tu quoque, quae montes celebras, Erycina, Sicanos, —

Nam tua sum - uati consule, diua, tuae.

Apollo uero in totam hauc amorum fabulam introduci non
potest nisi ea lege ut mederi amori illorum putetur qui de
Leucate iu mare se praecipitarint. Sappho igitur tunc demum
lyram suam potuit dare Phoebo, cum saltus periculo feliciter
esset perfuncta. Phaon autem responsum Sapphoni faustum —
et‘ faustum profecto erat, nam:

Det uotam Phoebo Lesbis amata lyram -
prius mittere non potuit, quam Sappho iam in mare se deie-
cerat. Etenim cum apud omnes scriptores antiquos saltus de
Leucate promunturio semper fuerit Sapphus et Phaonis amorum
caput et momentum praecipuum, minime est credendum uel
Ouidium uel Sabinum a communi fama et antiquitus accepta
opinione tam procul recessisse, ut Phaonem fingerent Sapphoni
‚scripsisse se illius amori respondere, eum igitur responso suo
perfecissent Sappho saltu faciendo absisteret. Nemo enim non
uidet in eiusmodi epistulis, quae uersentur in argumento uere
dramatic0, ipsum rei cardinem esse rhu καταστροφήν, exitum
fatalem, qui homini immineat et qui lectoribus notus esse dc-
beat. Quae fati necessitas si abest, epistula naturae suae et

—-..—

1) Qua de eausa non admittenda uidetur coniectura Dilthcii (dc Callimachi Cy·
dippa, p. 118. n. 1) quod Sappho in mare se demissum lyram suam Apollini uouere
se uelle dicat, spectare ad lyram aliquam ut Sapphus in Mytilenaeo Apollinis templo
adserentem uisentibusque monstratam. Os. Comparetti, l.l. pag. 15. n. 3.

 

