, 147

traham: Cum Sapphus quaedam epistula ab Ouidio sit scripta,
ut ipse diserte testatur Am. Il. 18. 26, cumque ea quam nunc
habemus cum eo ipso, quod suae epistulae proprium indicauit

Ouidius, optime congruat (Am. ΙΙ. 18. 34), cumque ea neque

in argumenti expositione neque in rebus grammaticis uel me-
tricis a genuinis Nasonis epistulis discrepet nisi paucis in rebus,
quas in misero codicum statu librariis potius quam ipsi poetae
imputatis, quasque aut iam uarii docti ex coniectura emenda·
runt, aut emendatione omnino indigere constat, multa uero
exhibeat pulcra et eleganter dicta multasque nobis tradat res
aliunde ignotas - id quod ab ipso Ouidio exspectari poterat-‚
qui tandem possimus statuere earn nou esse Ouidii? Sum prae-
sertim appareat (ex Exc. Paris.) eam iam diu ante aetatem,
qua codices nobis noti fuerint scripti, in codice quodam Ouidiano
inter Heroides locum XV obtinuisse, saeculo autem IV et Mar.
Plotio Sacerdoti et, ni fallor, Ausonio ut Ouidianam fuisse
notam, immo constet eam nonita multo post Ouidii tempora
sedulo lectitatum esse a poeta qui Consolationem scripsit ad
Liuiam. Nisi forte arbitramur iam proxima post Ouidium aetate
alium poetam quempiam eius opus fuisse imitatum, idque non
solum modo multis nominibus tam eleganti, uerum etiam ser-
uatis nonnullis rebus quae ipsius Nasonis carmini fuerint pro-
priae. Nec profecto posset explicari quomodo subditiua illa
epistula postea, cum intercidisset genuina, in Heroidum nu·
merum suerit recepta, ut certe recepta haec nostra est.

Quodsi denique miri illius modi, quo epistula nobis cst ser-
uata, optime possumus dare rationem statuentes-ut in Prole-
gomenon initio exposui - Sapphus epistulam, cum ultima
esset aarum epistularum quae »Heroides' proprie uocantur,
facili negotio ex codicibus excidere et separatim scriptoria nomine
non munitam circumferri potuisse, nou iam uereor ne nimiae
arrogantiae arguendus uidear, ubi affirmo hanc ipsam Sapphus
epistulam quam hodie habeamus esse genuinum Ouidii opus.

 

